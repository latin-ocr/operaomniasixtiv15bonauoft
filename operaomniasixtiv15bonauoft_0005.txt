PRAEFATIO

Quantae sint utilitatis Indices, quorum ope summatim, et uno quasi aspectu complecti
detur omnia, quae per infinitas numero paginas dispersa jacent, nemo est qui nesciat.
Si enim jam a diebus Salomonis faciendi plures libros nullus finis fuerit, forsan nec
legendi, quanto minus post tot nova saecula , ac praesertim novissima quatuor, quibus
typographiae usus invaluit, tot doctorum virorum amplissima scripta quisquam vel
praelibare posset absque indicum, vel synopseon· saltem compendio! Et haec erit, ut
opinor, Collectionum, quas nunquam satis laudando studio promovet Ludovicus Vives,
praecipua laus, nec parvi quidem facienda, quod singulae pro complemento habeant
panoratica illa, ut ita dicam, instrumenta, quae si deessent, deesset quoque quantumvis
praestantibus viris facultas pro nostra praesertim electrica aetate, in qua, velut in speculo
acroamatico, recapitulantur ad ictum oculi aetates caeterae omnes, novos in stadio litte-
rarum tentandi progressus.

Hanc igitur necessitatem cum quisque apprime norit, lugendum profecto erat quod
Bonaventurianorum Operum collectioni ad unam synopsim redigendae nemo ad nostra
usque tempora navasse videretur operam ε tali enim complemento caruerunt, ni fallor,
editiones omnes tum Romae , tum VenetiiS, tum alibivis terrarum confectae3 Lugdunum
si modo exceperis, ubi anno 1681, apud Anissonios, et Joan. Posuel, cum approbatione
Superiorum, prodiit admodum R. P. BARIHOLOMAEJ de BARBERIIS a CASIRO-
VETRO, provinciae Capuccinor'um Lombardioe Definitoris, et S. leeoloqioe Lectoris,
IABULA seu INDEX GENERALIS in omnia Opera S. BONA VEN T URAE , in quo
alphabetico ordine compendiose proponuntur omnia verba, sententioe, et conclusiones
quoe continentur in ejusdem Seraplzici Doctoris operibuS, ea serie dispositus, ut om-
nibus editionibus bucusque impressis usui esse possit, in fol. pergam. 749 p.

Sed adeo pretiosi libri perpauca nunc exstant exemplaria, nec sine miro divinae
Providentiae beneficio unum dumtaxat, ab ipso librario venditore dictum introuvable,
invenire mihi tandem contigit. Necesse ergo prorsus fuit tam industrie confectum
Opus, tam mirabiliter ab excidio praeservatum denuo, paucis mutatiS, et ut videtur, in
melius edere: quod equidem praestare studui per Iudicem generalem, in praesenti volu-
mine, quarto loco positum, qui licet contentus 612 paginis in 4⁰, vel quo verius dicam,

in 8⁰ grandiori, amplissime tamen exhibet omnia, nostrae· scilicet editioni specialiter ·

adaptata, quae in tomo illo in fol. 749 paginarum ad usum omnium editionum ha-
bentur.

