Idem quoque Bartholomaeus de Barberiisa lterum volumen, vel etiam fortasse alia
duo condiderat de glossis ι( in utriusque Testamenti textus , qui in diversis Doctoris
Seraphici tractatibus inveniuntur expositi, et quidem de more ipsius sublimissime, et
piissime. >³ Sed istum alterum tomum, vel si libet, alios duos, reperire nusquam fas
mihi fuit; et ob id coactus sum Iudicem integrum locorum S. Scriptura} pro meo mo-
dulo supplere, quem tertio loco in hoc volumine ponendum censui. Idem a fortiori
dixerim de reliquis tribus indiculiS‚ nempe de primo, secundo et quinto, qui nostrae
dumtaxat editioni, ut satis patet, aptari queunt.

Pro coronide hujus praefatiuncula? liceat , quaeso, iisdem uti verbis, quibus ipse Bar-
tholomaeus de Barberiis in sua Praefatione ad Lectorem ε ι( Me quidem non latet non
defuturos, qui meo labori, uti supervacaneo detrahant; quaecumque enim mortales
peragunt, haec omnia calumniis subjacere compertum est, quando nec divinis operibus
maledica lingua parcit, tantum sibi humanus arrogat intellectus. Verum si nemo sanae
mentis compos damnat Petrum Bergomensem OrdinisSacri Praedicatorum‚ qui in
tabula vere aurea Divi Thomae constituenda acerrime desudarit, ecquisnam adeo desi·-
piet, ut hoc meum non illaboratum, ne dicam elaboratum Opusculum asserat super-
vacaneum , quando tales Indices studiosos nunquam non viros plurimis commodis affe-
cisse probantur? Sed detrahat qui vult labori nostro : ego enim nonnisi volentibus haec
trado legenda.

» Fruere ergo, tu optime Lector, tam necessariis, simulque, ut verum fatear,
operosissimis laboribuS, si modo non summis labiis doctrinae seraphicae spiritum haurire
cupis, qui fiat tibi fons aquae salientis in vitam aeternam. »

